1. Програма "Кімната”. З клавіатури вводимо довжину та ширину кімнати. Знайти її периметр та площу

2. Програма "Учень”. Учень-невдаха Левко сів виконувати домашнє завдання і просидів за столом 2 години. З них х хвилин він чухав потилицю і дивився у вікно, у шукав у письмовому столі гумку, щоб стерти у підручнику з англійської мови карикатуру на свого товариша, на малювання якої він витратив перед цим z хвилин. Решту часу Левко перекладав англійські слова. Скільки слів він встиг перекласти, якщо переклад одного слова у нього займав 5 хвилин?

3.Програма "Дівчатка”. Якщо на одну шальку терезів посадити Даринку, яка важить d кг, і Наталю, яка важить на 5 кг більше, а на іншу насипати k кг цукерок, то скільки кілограм цукерок доведеться з'їсти дівчаткам, щоб шальки терезів врівноважились?
4.Програма "Куб”. Дано довжину ребра куба. Знайти його об'єм та площу всієї поверхні.
"Це задача для самостійного розв'язання.
Об'єм куба дорівнює кубу довжини його ребра.
Поверхня куба складається з шести поверхонь його сторін. 
Площа сторони дорівнює квадрату довжини ребра."

5.Програма "Зарплата”. Працівник сплачує із своєї заробітної плати податки: 15% прибуткового податку та 3,6 % у пенсійний фонд. Працедавець крім того сплачує єдиний соціальний внесок розміром 36,76% від заробітної плати працівника. З клавіатури вводимо заробітну плату працівника, потрібно порахувати виплачену заробітну плату та суму податків із неї.
"Це задача для самостійного розв'язання.
Наприклад, заробітна плата становить 2500 гривень. 
З неї сплачено податки працівником на суму 465 гривень. 
Таким чином працівник отримує 2035 гривень.
Працедавець, крім того, сплатив 1453 гривні єдиного соціального внеску. 
Отже, загальна сума податків працівника становить 1918 гривень."
Введення даних: 
2500
Виведення даних: 
2035  1918

6. Програма "Кафе”. Троє друзів отримали в кафе рахунок на суму n гривень, який вони вирішили розділити порівну. Скільки повинен заплатити кожен з них, якщо чайові складають 10% від суми рахунку?
Це задача для самостійного розв'язання.
Введення даних: 
35.27
Виведення даних: 
12.93
